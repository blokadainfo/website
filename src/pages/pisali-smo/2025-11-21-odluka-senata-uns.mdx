---
layout: ../../layouts/PostLayout.astro
title: 'Odluka Senata UNS: Rektor ostaje na funkciji, pozicija profesorke Kleut upitna'
author: 'Uglješa Surdučki i Iva Galicki'
gender: 'MF'
date: '2025-11-21'
image: /images/2025-11-21-odluka-senata-uns/0.jpeg
imglabel: 'Foto: blokada.info'
imgsource: 'https://www.blokada.info'
---

import Image from '@components/custom/image/image.svelte';

# {frontmatter.title}

Zasedanje Senata Univerziteta u Novom Sadu koje se nije dogodilo gotovo godinu dana, održano je juče, 20. novembra. Među tačkama našlo se i razrešenje rektora Dejana Madića, kao i izbor u zvanje profesorke Filozofskog fakulteta u Novom Sadu, Jelene Kleut.

Protiv predloga za razrešenje rektora glasalo je 11 članova Senata, 7 ih je bilo za predlog, dok je jedan bio uzdržan, a jedan nevažeći.

Rektor Dejan Madić ostao je na svojoj funkciji, podsetimo, on je 5. septembra zajedno sa pripadnicima policije i muškarcima u civilu koji su nosili fantomke upao u zgradu Rektorata i držao studente, profesore i građane unutar institucije praktično kao taoce.

Podsetimo, oprema naše redakcije, kao i lične stvari studenata koji su boravili u Rektoratu za vreme blokade nisu bile vraćene skoro dve nedelje, a deo naše opreme u vrednosti oko 2.000 evra i dalje nije vraćen. Za to vreme policija je obezbeđivala zgradu i time narušila autonomiju Univerziteta.

Slobodan Univerzitet je pokrenuo inicijativu za razrešenje Dejana Madića, za šta je bilo četrnaest fakulteta i tri instituta Univerziteta u Novom Sadu, a ove institucije su se za to odlučile još početkom ove godine zbog postupanja rektora i njegovog tima najpre prema studentima.

Takođe, prilikom održavanja izbora na Filozofskom fakultetu u proleće 2024. godine Studentski parlament je krajnje nelegitimnim izborom produžio svoj mandat, a konačni izbori održani su u zgradi Rektorata, što je protivno normativnim aktima.

**Odluka o izboru u zvanje profesorke Kleut nije ni odbijena, ni usvojena, a ugovor ističe 27. novembra.**

Profesorka Filozofskog fakulteta u Novom Sadu, Jelena Kleut je od samog početka blokade te ustanove uz svoje studente, te je Slobodan Univerzitet, čija je i ona članica ovaj postupak Senata uvideo kao politički revanšizam.

<Image
  src="/images/2025-11-21-odluka-senata-uns/1.jpeg"
  alt="Foto 1"
  label="Foto: blokada.info"
  href="https://www.blokada.info"
/>

Nakon završenog Senata, dekan Ekonomskog fakulteta u Subotici Aleksandar Čučković rekao je da odluka u vezi sa izborom u zvanje profesorke Jelene Kleut nije usvojena, ali nije ni odbijena te da sama odluka nije formulisana.

<Image
  src="/images/2025-11-21-odluka-senata-uns/2.jpeg"
  alt="Foto 2"
  label="Foto: blokada.info"
  href="https://www.blokada.info"
/>

Nataša Milićević, profesorka Filozofskog fakulteta u Novom Sadu ovu situaciju ocenjuje nelegitimnom.

> Bojim se da oni prosto nisu izabrali profesorku Kleut zato što im smeta, zato što su se dogovorili da tako postupe i sada će ćutati i izbegavati odgovornost za takvo ponašanje, a na profesorki Kleut će biti da potraži neki pravni lek, zaključila je Milićević.

Situacija sa profesorkom Kleut je neizvesna jer nema jasne odluke, kao ni konkretnog razloga zašto nije usvojen njen izbor u zvanje redovne profesorke.

Naša redakcije je juče nakon održane sednice Senata pokušala da stupi u kontakt sa rektorom Madićem, ali se on nije odazvao, iako je susret sa njim bio unapred dogovoren.
