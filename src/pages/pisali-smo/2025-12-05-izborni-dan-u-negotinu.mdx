---
layout: ../../layouts/PostLayout.astro
title: 'Izborni dan u Negotinu: Sve ono što je trebalo da bude u lajvu'
author: 'Uglješa Surdučki'
gender: 'M'
date: '2025-12-05'
image: /images/2025-12-05-izborni-dan-u-negotinu/0.jpeg
imglabel: 'Izvor: Blokada INFO'
imgsource: 'https://www.youtube.com/live/IkcydVFTwZ8?t=1516'
---

import Image from '@components/custom/image/image.svelte';

# {frontmatter.title}

U Negotinu, 30. novembra održani su redovni lokalni izbori, kada su građani ove opštine imali priliku da biraju između četiri liste. Sam dan, kao i u Sečnju i Mionici, obeležili su incidenti i brojne neregularnosti, a u vezi sa samim izbornim procesom.

U ranim jutarnjim časovima policija je zaustavila vozilo blizu Negotina, u kom su se nalazili posmatrači ispred posmatračke misije Nova generacija. Kako su naveli, auto im je pretresen, a dvojicu posmatrača su odveli u policijsku stanicu gde su proveli dodatnih sat vremena, kasnije su pušteni i obavili su svoj posmatrački zadatak.

U toku samog izbornog dana u naseljenom mestu na teritoriji opštine Negotin, Urovica, navedeno je da se sprečen tzv. bugarski voz na biračkom mestu br. 66. Kako nam je rečeno, pronađen je prazan glasački listić iza paravana, a isti je vraćen biračkom odboru. Ovu informaciju potvrdili su i iz pokreta Kreni-Promeni. U Negotinu u toku izbornog dana zabeležena su i tzv. porodična glasanja, odnosno da dve ili više osoba glasaju zajedno iza istog paravana.

U naseljenom mestu Plavna pokušano je da se otvori i treće biračko mesto, te je isto sprečeno i došlo je do intervencije policije. Takođe, tamo je primećen i automobil bez registarskih tablica, koji je dovozio glasače na biračka mesta.

Zabeležen je i incident ispred zgrade opštine Negotin, gde je došlo do fizičkog i verbalnog sukoba između opozicionog lidera iz Zaječara Uglješe Đuričkovića i njegovog prijatelja i dva nepoznata lica. Upotrebljen je i biber sprej.

Prilikom donošenja izbornog materijala u Izbornu komisiju opštine Negotin, jedna građanka pokušala je da snimi taj čin, te je bila napadnuta, kada su ista nepoznata lica pokušala da spreče i novinare prilikom snimanja samog incidenta.

Na osnovu izveštaja mobilnih timova ispred Crte zabeležene su i nepravilnosti paralelne evidencije birača, ugrožavanja tajnosti glasanja, organizovano dovođenje birača i sumnje na kupovinu glasova.[^1]

Ispred prostorija Srpske napredne stranke... Rezultati izbora...

<Image
  src="/images/2025-12-05-izborni-dan-u-negotinu/1.jpeg"
  alt="Foto 1"
  label="Foto: Blokada INFO"
  href="https://www.blokada.info/"
/>

Izgubila se konekcija sa režijom. Telefon nestao. Dalje informacije nemamo.

[^1]: [CRTA na X-u/Twitter-u – Nepravilnosti tokom izbornog dana](https://x.com/CRTArs/status/1995203004220469613)
