---
layout: ../../layouts/PostLayout.astro
title: 'Sankcije Naftnoj industriji Srbije: Koje su posledice po građane Srbije?'
author: 'Natalija Petrović'
gender: 'F'
date: '2025-10-10'
image: /images/2025-10-10-sankcije-naftnoj-industriji-srbije/0.jpeg
imglabel: 'Izvor: www.slobodnaevropa.org'
imgsource: 'https://www.slobodnaevropa.org/a/srbija-sad-nis-sankcije-primena-posledice/33541914.html'
---

import Image from '@components/custom/image/image.svelte';

# {frontmatter.title}

Naftna industrija Srbije je srpska naftna kompanija koja se bavi preradom nafte u rafineriji u
Pančevu, prodaje benzin, dizel, goriva. Veći deo vlasništva NIS-a je u rukama ruskih firmi
(Gazprom Neft i sl.), dok država Srbija ima deo vlasništva. U januaru 2025. SAD su uvele
sankcije ruskom energetskom sektoru, i pritom su proširile sankcije (tzv. sekundarne sankcije) i
na kompanije koje su povezane sa ruskim energetskim firmama u drugim državama, i to
uključuje i NIS.

> Ovim sankcijama SAD kao da kaže: _„Ko posluje i trguje s kompanijama koje su u
> većinskom vlasništvu ruskih kompanija pod sankcijama, neće moći da posluje i trguje sa
> nama!“_ Ako NIS ostane u većinskom ruskom vlasništvu, hrvatski naftodvod JANAF neće moći
> da doprema NIS-u naftu, ruski Gazprombank neće moći da plaća Bugarima za prevoz gasa kroz
> Južni potok, zato ne može da se plaća karticama poput Vize, Mastercard itd. za gorivo na
> pumpama NIS u Srbiji itd

-- navodi naš sagovornik Srđan Cvijić iz Beogradskog centra za bezbednosnu politiku

Sankcije su ovako dugo odlagane putem izuzeća (waivers, licences), kako bi firme i sporazumi
koji su već ugovoreni bili poštovani, a i kako bi srpske vlasti dobile priliku da se pripreme.

> Da su sankcije stupile na snagu odjednom, potencijalne posledice po Srbiju bi bile teške: velika
> inflacija, potencijalna nestašica goriva, prekidi u snabdevanju, veliki troškovi, skok cena goriva

-- navodi Cvijić

Međutim, svako od tih privremenih izuzeća dolazi sa određenim uslovima. Američka strana je
stavljala uslov da se nešto promeni (na primer, vlasnička struktura) da bi se sankcije izbegle.

> Stiče se utisak da je srpski režim, kao i generalno kada je reč o vođenju države, samo kupovao
> vreme. **Iz straha da se zameri ruskim partnerima, režim je doveo energetsku bezbednost
> čitave zemlje u opasnost, iako su mu Amerikanci dali puno prilika da situaciju ranije
> promeni**

-- ističe naš sagovornik

## Šta sankcionisanje NIS-a znači u praksi?

Sankcije podrazumevaju da je kompanija stavljena na crnu listu u smislu međunarodnih
finansijskih i poslovnih transakcija sa državama i firmama koje poštuju sankcije. Strane banke i
kompanije koje posluju u SAD ili koje su pod jurisdikcijama koje poštuju američke sankcije ne
smeju da rade transakcije sa NIS-om, poput plaćanja, bankarskih transakcija, kreditnih
aranžmana.

> NIS može izgubiti partnere, mogućnost sklapanja novih ugovora sa kompanijama iz zemalja
> koje poštuju sankcije. Transakcije karticama ili međunarodnim platnim sistemima na pumpama
> mogu biti poremećene ako ti sistemi sarađuju sa međunarodnim bankama koje se drže sankcija.
> Drugim rečima: kompanija može ostati, ali joj je ograničeno _„međunarodno tržište“_ i može
> biti blokirana da posluje normalno u međunarodnim okvirima.

## Koje su posledice po građane?

Oko 80 % benzina i dizela dolazi preko NIS-a, a udeo za avionska goriva i teška goriva je još
veći. Ukoliko NIS zbog sankcija ne može da dobavi dovoljno sirove nafte, mogu nastati problem
u radu rafinerije, smanjenje proizvodnje goriva ili prekid u nabavci. Takođe su moguće nestašice
određenih vrsta goriva, ili ograničenja kod transporta.

Srđan Cvijić kaže da će cene goriva verovatno rasti, jer će nabavke postati skuplje ili rizičnije.
Ističe kako će, ukoliko goriva nema ili je skupo, trpeti aerodromi, transport, poljoprivreda, javni
prevoz, delatnosti koje zavise od energije, a po pitanju svakodnevnog života građana, viša cena
će uticati na saobraćaj, grejanje, transport robe, što automatski diže cene hrane i drugih dobara.

> Moguće su nestašice ili dugi redovi na pumpama u situacijama kada snabdevanje bude
> poremećeno. **Sve ovo podrazumeva vrlo izgledan opšti ekonomski pritisak — dodatnu
> inflaciju, smanjenje rasta, smanjenje prihoda države** (jer NIS doprinosi značajno budžetu
> porezima).

-- ističe Cvijić

## Koje su moguće strategije / rešenja da se situacija ublaži?

Da sankcije budu povučene, ili da se NIS izuzme sa liste sankcija, rešenje je promena vlasništva,
tj. _„derusifikacija“_ ove kompanije.

Cvijić navodi da bi to moglo omogućiti da sankcije budu povučene ili da se kompanija izuzme iz
liste sankcija. Takođe su mogući i pokušaji _„ponude“_ koje bi SAD možda mogle da prihvate,
poput smanjenja ruskog uticaja, promene strukture kompanije, garancije da neće učestvovati u
sankcionisanim aktivnostima.

> Država može privremeno intervenisati, npr. subvencionisati uvoz goriva, stabilizovati cene,
> preuzeti određene delove preduzeća, davati državne garancije, ali to, znajući da se država Srbija
> već i pre ovoga rapidno zadužuje, ne može dugo da traje. Moguća je i **nacionalizacija NIS-a** u
> slučaju da Rusi nisu raspoloženi da svoj udeo prodaju, ali se čini da srpski režim nije spreman da
> se na ovako direktan način zameri Rusima pa čak i po cenu dovođenja nacionalne bezbednosti u
> pitanje.

Srđan Cvijić takođe ističe da rešenja poput srpske flote tankera[^1] ni na kakav način ne mogu da
zamene redovno dopremanje nafte JANAF-om, predstavljaju očajnički PR režima koji previše
podseća na vreme sankcija UN tokom 1990-ih i nagoveštava haotičnu situaciju.

[^1]: https://vreme.com/ekonomija/sankcije-nis-u-srbija-spremila-flotu-iz-senke/
