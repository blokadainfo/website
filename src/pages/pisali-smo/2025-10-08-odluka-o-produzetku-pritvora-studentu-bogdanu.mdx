---
layout: ../../layouts/PostLayout.astro
title: 'Do kraja nedelje odluka o produžetku pritvora studentu Bogdanu'
author: 'Natalija Petrović i Uglješa Surdučki'
gender: 'MF'
date: '2025-10-08'
image: /images/2025-10-08-odluka-o-produzetku-pritvora-studentu-bogdanu/0.jpeg
imglabel: 'Foto: blokada.info'
imgsource: 'https://www.blokada.info'
---

import Image from '@components/custom/image/image.svelte';

# {frontmatter.title}

**Bogdanu Jovičiću 11. oktobra ističe drugi mesec pritvora. Višem sudu u Novom Sadu podnet je predlog da se pritvor ukine, a odluka o tome se mora doneti do kraja ove nedelje. Njegova advokatica, Ljiljana Borović, rekla je da se nada da Bogdan neće biti vraćen u zatvor na Klisi u kom su uslovi bili nehumani, a da on delo za koje je osumnjičen ne može ponoviti u kućnom pritvoru.**

Bogdan Jovičić, student Fakulteta tehničkih nauka u Novom Sadu uhapšen je 15. avgusta, a na teret mu se stavlja to da je izvršio krivično delo nasilničko ponašanje na javnim skupovima i da je oštetio imovinu veće vrednosti.

Istraga je proširena 10. septembra, gde se Bogdan tereti da je krivično delo uradio u grupi sa još dve osobe, a saslušani su tek 25. septembra.

Advokatica Ljiljana Borović objašnjava da joj je nepoznato zašto je uopšte određen pritvor Bogdanu i zašto je nakon proširenja istrage predloženo od strane tužilaštva produženje pritvora.

> Ako ta dva lica (studenti) koja su sve vreme na slobodi, nisu ponovila krivično delo, niti uznemirila javnost na način koji predviđa član 211. st 1. tačka 4. Zakona o krivičnom postupku, onda je očito da razlozi iz kojih je određen pritvor ne stoje ni za Bogdana.

-- rekla je Ljiljana Borović

Sagovornica je istakla da ne vidi smetnje da se tužilac usprotivi kućnom pritvorom, kao što su tražili Bogdanovi advokati, jer je ovo delo takvo da ga sigurno **ne može izvršiti u kućnim uslovima**.

## Uslovi na Klisi i u Specijalnoj zatvorskoj bolnici

Bogdan je bio u sobi koja nije u skladu sa standardnima Evropske unije, istakla je sagovornica, sa osam pritvorenika, gde nije vršena dezinfekcija, male površine i primitivnim toaletom za njih devetoro.

> Bogdanu su uslovi u pritvorskoj jedinici na Klisi bili jako loši i to je bio takođe jedan od razloga zbog čega smatram da su mu povređena **ljudska prava i dostojanstvo**, ali time će se baviti Strazbur u redovnom postupku.

-- navela je Borović

Student Fakulteta tehničkih nauka u štrajk glađu stupio je 12. septembra, po saznanju da je dan ranije doneta odluka da mu je pritvor produžen za još 30 dana, a štajk je trajao ukupno **12 dana** nakon čega je iz zdravstvenih razloga prebačen u Specijalnu zatvorsku bolnicu u Beogradu gde se **i dalje nalazi**.

> On zaista nema primedbe na tretman koji ima i gde se, po njegovim rečima, zaista trude da mu bude bolje. Ja se nadam da će mu se omogućiti da iz zatvorske bolnice ide kući na dalju negu i lečenje, da sud neće dopustiti da se posle svega što ga je zadesilo, vrati u pritvorsku jedinicu u Klisi.

-- zaključila je sagovornica

<Image
  src="/images/2025-10-08-odluka-o-produzetku-pritvora-studentu-bogdanu/1.jpeg"
  alt="Foto 1"
  label="Foto: blokada.info"
  href="https://www.blokada.info"
/>

## Ko je Bogdan Jovičić?

Bogdan Jovičić je student druge godine Mehatronike na Fakultetu tehničkih nauka u Novom Sadu. I pored toga, oduvek je voleo istoriju i istorijske priče, mnoge društvene igre, kolekcionar je raznih karata i figurica.

> Mnogo voli i od velikog značaja mu je da čita, pisao nam je da je i u pritvoru čitao mnogo i fokusirano - _„kao da sam u vozu koji vodi do slobode“_. Često bismo ga, u cik zore, nalazili kako spava u stolici sa knjigom u ruci.

-- rekla je Bogdanova prijateljica Miona

Prijatelji ga opisuju kao plemenitog, empatičnog i požrtvovanog, kao i negujuće i zaštitnički nastrojenog prema svojim prijateljima.

> Uvek je primećivao kada neko prolazi kroz nešto značajno. Izuzetno retko sam ga viđala iznerviranog ili isfrustriranog, a kada jesam - to je nastalo jer mu je neko od bliskih osoba ugrožen.

-- navodi Miona

> Njegova uloga se mahom ogledala u tome sto je sa zadovoljstvom radio one najteže, najdosadnije stvari - redovno je popunjavao smene na rektoratu kada nekom nešto iskrsne, kada niko drugi ne može, nosio je sve donacije, i šetao svaku šetnju koju je mogao.

-- rekao je Bogdanov prijatelj Igor

Bogdanov najbolji drug kaže da je ovo jedan od najdužih perioda da se nisu videli otkako se poznaju, i da mu stvarno nedostaje. Takođe navodi da misli da će pritvor sigurno uticati na njega, ali da mu je drago što ga snažno podnosi.

> U pismu mi je pisao kako se trudi da je pozitivan i da se zdravo hrani, trenira i čita. Bogdan je jedinstven karakter i pravi prijatelj, kakav se retko sreće u životu, i svi koji ga poznaju znaju da je prava legenda.

Podsećamo da je Bogdan ušao u štrajk glađu po saznanju da mu je produžen pritvor, dok su nadležni pokušali da te informacije zataškaju, te je javnost za to saznala četiri dana kasnije. Takođe, za vreme njegovog boravka u pritvoru mu je preminuo otac, a na sahranu je doveden pred sam kraj u pratnji tri policijska službenika i bio je vezan bukagijama.
