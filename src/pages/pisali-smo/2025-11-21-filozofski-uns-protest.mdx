---
layout: ../../layouts/PostLayout.astro
title: 'Studenti Filozofskog fakulteta u blokadi: Ovaj protest opomena upravi'
author: 'Iva Galicki i Uglješa Surdučki'
gender: 'MF'
date: '2025-11-21'
image: /images/2025-11-21-filozofski-uns-protest/0.jpeg
imglabel: 'Foto: Marko Antić'
imgsource: 'https://www.blokada.info'
---

import Image from '@components/custom/image/image.svelte';

# {frontmatter.title}

Studenti Filozofskog fakulteta u Novom Sadu danas su održali protest unutar same zgrade zbog, kako navode, osvete uprave, kao i ostanka bez budžetskih mesta.  

Nakon što je protest najavljen uprava je netransparentno u dogovoru sa Studentskim parlamentom, spustila kriterijume, pa je tako sada dovoljno 30 ESP bodova da studenti ostvare pravo na budžet. 

Treba naglasiti da je zahtev studenata u blokadi da se uslov za upis odvija kao i ranije, što je 37 ESP bodova kao uslov za upis u narednu godinu i 48 bodova za pravo na budžet, dakle da ne bude nikakvih olakšica. 

Nakon jučerašnje sednice Senata, gde nije usvojen izveštaj profesorki Jeleni Kleut, studenti su naglasili da zahtevaju da joj se produži ugovor u zvanju redovne profesorke. 

Takođe, oni su zatražili da se raspusti Studentski parlament Filozofskog fakulteta u Novom Sadu, kao i ostavku dekana Milivoja Alanovića i njegovog tima. 

Studentkinja Filozofskog fakulteta Olga Pantić istakla je da Parlament i uprava još jednom pokazuju da ih ne zanima šta njihovi studenti zahtevaju i žele i da ne zastupaju njihove stavove. 

<Image
  src="/images/2025-11-21-filozofski-uns-protest/1.jpeg"
  alt="Foto 1"
  label="Foto: Marko Antić"
  href="https://www.blokada.info"
/>

> Studenti u blokadi su još prilikom dekanovog upada na fakultet tražili njegovu ostavku, ali taj zahtev se još nije našao na Dnevnom redu Nastavno-naučnog veća. Profesori koji nisu ostali verni upravi Univerziteta i dekanu će snositi posledice, profesorka Kleut je prva u nizu. Mi ćemo se boriti za nju i sve druge profesore protiv kojih se bude činila nepravda

-- dodala je Olga. 

Profesorka Jelena Kleut objašnjava da je uobičajena praksa da, ukoliko se na sednici Senata postavi neko pitanje, Senat to vraća svojim stručnim termina. Oni su ujedno instanca kroz koju referati za izbor u zvanje prolaze. Uobičajeno je bilo da, kada se pojavi sumnja oko nečega, tada se to vraća stručnom veću, međutim, to se ovoga puta nije dogodilo.  

<Image
  src="/images/2025-11-21-filozofski-uns-protest/2.jpeg"
  alt="Foto 2"
  label="Foto: Marko Antić"
  href="https://www.blokada.info"
/>

> Na insistiranje dekana Patrika Drida, Senat je glasao i doneo odluku u kojoj je 12 kolega i koleginica bilo uzdržano, jer nisu znali kako u toj situaciji da glasaju. Samim tim, referat nije usvojen. Senat je, treba reći, konačna instanca. Mi sada čekamo, kao fakultet i ja kao strana u ovom postupku, da vidimo to obrazloženje. To obrazloženje može biti konačno, što bi značilo da mi 27. novembra ističe ugovor na fakultetu

-- rekla je profesorka Kleut. 

Kleut je takođe istakla da joj današnji protest predstavlja neverovatan znak podrške.  

> Ceo naš rad sastoji se jednim delom od nauke, ali deo koji je za mene mnogo važniji jeste nastavno-pedagoški rad. Ne postoji fakultet bez studenata i ja imam veliku zahvalnost što su se studenti okupili oko ovog pitanja

-- zaključila je Jelena Kleut.