---
layout: ../../layouts/PostLayout.astro
title: 'Generalštab'
author: 'Smiljana Velimirović'
gender: 'F'
date: '2025-11-05'
image: /images/2025-11-05-generalstab/0.jpeg
imglabel: 'Izvor: wikipedia.org'
imgsource: 'https://sr.wikipedia.org/wiki/%D0%94%D0%B0%D1%82%D0%BE%D1%82%D0%B5%D0%BA%D0%B0:Serb-milit-bomb-nato.jpg'
---

import Image from '@components/custom/image/image.svelte';

# {frontmatter.title}

Kompleks zgrada Generalštaba, koje se od 1965. godine nalaze u Beogradu u ulici Kneza Miloša, i danas je značajan, ne samo kao primer posleratne srpske i jugoslovenske arhitekture i kao istorijska znamenitost, već i kao podsetnik na NATO agresiju na Srbiju 1999. godine. Zaštićen je kao spomenik kulture i kulturno dobro, a smatra se i ratnim spomenikom, posebno nakon održavanja ceremonije ispred kompleksa tokom šesnaeste godišnjice od bombardovanja 2015. godine.

## Od planirane rekonstrukcije do predaje Kušneru

Od njegovog rušenja 1999. godine nije rekonstruisan niti izmenjen u većoj meri, uprkos planovima obnove i njegovog rušenja tokom prethodnih nekoliko godina. U 2017. godini je planirana rekonstrukcija Generalštaba u njegov prvobitni oblik, a u martu 2024. njegovo pretvaranje u **luksuzni kompleks hotela**. Planirano je da zgrada bude praktično predata **Džonatanu Kušneru, zetu sadašnjeg predsednika Sjedinjenih Američkih Država Donalda Trampa**, u obliku zakupa od 99 godina. Uprkos dogovoru Vlade Srbije i Kušnerove kompanije i njegove najave u januaru 2025. da će se hotel _„Tramp“_ izgraditi na mestu zgrade Generalštaba, ovaj spomenik još uvek stoji. Republički Zavod za zaštitu spomenika je saopštio da neće ukloniti zgradu Generalštaba iz Registra za nepokretne kulturne objekte, pozivajući se na Zakon o kulturnom nasleđu, jer navode da kako ovaj spomenik nije u potpunosti uništen niti je prestao da postoji, nema osnove za njegovo uklanjanje iz Registra.

U oktobru 2024. godine zgradu Generalštaba je organizacija Europa Nostra nominovala za listu 7 najugroženijih spomenika kulture u Evropi, **zbog pokušaja Vlade Srbije da je uništi**.

## Lex specialis kao alat za ubrzanu proceduru rušenja

Uprkos naporima i republičkog Zavoda za zaštitu spomenika i Udruženja arhitekata Srbije, 4. novembra 2025. na sednici Skupštine, tokom tačke dnevnog reda o Generalštabu, bila je jasna namera vlasti da nastavi sa procesom predaje ovog spomenika Kušneru i izgradnje luksuznog hotela _„Tramp“_. Pokretanjem hitnog lex specialisa, doktrine koja navodi da ako dva zakona uređuju istu činjeničnu situaciju, zakon koji reguliše određenu materiju (odnosno lex specialis) ima prednost nad zakonom kojim se uređuju opšta pitanja (odnosno lex generalis), kako predlaže 110 poslanika vladajuće većine, Kušneru bi se dodao atribut _„od posebnog značaja“_, što bi značajno ubrzalo proceduru rušenja spomenika. Ovakvom delanju vlasti se suprotstavlja ne samo opozicija, već i stručnjaci za kulturu, arhitekturu i konzervaciju - oni navode kako vlast ne samo što **predstavlja privatni interes kao javni**, već i ugrožava javni interes, s obzirom na značaj Generalštaba kao kulturnog dobra.

Vlast, međutim, ubeđuje javnost da zgradi Generalštaba preti urušavanje i kao rešenje tog problema predviđaju se _„pripremni radovi“_ koji bi se sprovodili po posebnoj građevinskoj dozvoli, što bi takođe značajno ubrzalo proceduru rušenja. Stručnjak za konzervaciju, Estela Radonjić Živkov, upozorava da bi se na ovaj način moglo urušiti svako kulturno dobro.

## Progon tužilaca zbog istraživanja Zavoda za zaštitu spomenika kulture

Dok se u Skupštini raspravlja o zakonima, Tužilaštvo za organizovani kriminal istražuje direktore Zavoda za zaštitu spomenika kulture i sekretarku Ministarstva kulture za falsifikovanje dokumenta na osnovu kojeg je zgrada Generalštaba uklonjena iz Registra za kulturne objekte. Podsećamo, kako je navedeno i ranije u tekstu, nema osnove za uklanjanje ovog spomenika iz Registra kako on nije u potpunosti uništen. Ovakvo delanje Tužilaštva je kao posledicu imalo kritiku i gonjenje zaposlenih od strane predsednika države Aleksandra Vučića. Kako on navodi, određeni zaposleni u Tužilaštvu su izmislili slučaj po nalogu _„od spolja“_ kako bi onemogućili uspostavljanje boljih odnosa Srbije sa Trampovom administracijom.

Neke od vodećih međunarodnih organizacija za zaštitu spomenika kulture pozivaju poslanike Skupštine a povuku lex specialis o Generalštabu. Da li je u pitanju poštovanje zakona ili samovolja vlasti, privatni ili javni interes, u Skupštini se još uvek raspravlja, a spomenik kulture zgrada Generalštaba je po svoj prilici sve bliže rušenju.

<Image
  src="/images/2025-11-05-generalstab/1.jpeg"
  alt="Foto 1"
  label="Foto: Dimitrije Goll"
  href="https://www.masina.rs/tuzilastvo-za-organizovani-kriminal-optuzilo-predsednika-vucica-za-pritisak-na-tuzioce/"
/>
